# Gebruik van lists
## Oef 1 
Maak volgende lists aan:
- een list met 4 gehele getallen
- een list met 5 decimale getallen
- een list met 3 strings

Maak nu één functie ‘print_list’ die de verschillende elementen overloopt waarbij elk element samen met zijn index wordt afgeprint.

## Oef 2
Maak een lege list ‘vrienden’ aan. We laten de applicatie deze list dynamisch uitbreiden. Telkens wordt aan de gebruiker gevraagd om een nieuwe naam op te geven of een lege string. In dat laatste geval stopt de applicatie door de lijst met vrienden af te printen.

## Oef 3
Maak een lege list ‘nieuwe_list_getalllen’ aan. Vul deze list op met getallen startend vanaf 1, met stapgrootte 13, tem 482. Vervolgens:
- Print de list af.
- Print de list in omgekeerde volgorde af.
- Verwijder het eerste element en print opnieuw de list af.
- Zoek de werkwijze om een specifiek element uit de list te verwijderen.
- Hoe kan je op eenvoudige wijze het laatste element uit de list afprinten?

## Oef 5
Maak één list aan met de dagen van de week. Gebruik het printcommando in één codelijn volgende af te printen:
- enkel de werkdagen van de week
- de weekenddagen van de week
- de onpare dagen van de week
- de pare dagen van de week

## Oef 6
Maak een functie ‘kies_element’aan met als parameter een list. De functie kiest een willekeurig element uit de doorgegeven list en geeft deze terug. Test deze functie met
- een list met strings, nl. de verschillende maanden
- een list met getallen

## Oef 7
Schrijf een functie ‘max_num_in_list’ met als parameter een list van getallen die uit de list het maximum opzoekt en teruggeeft.

## Oef 8
Schrijf een functie ‘som_num_in_list’ met als parameter een list van getallen die de totale som van de list getallen teruggeeft.

## Oef 9
Schrijf een functie ‘gemiddelde_in_list’ met als parameter een list van getallen die het gemiddelde van de getallen teruggeeft.

## Oef 10
Schrijf een functie ‘zijn_verschillend’ die 2 lists binnenkrijgt. De functie geeft False terug indien er minimum één gemeenschappelijk element gevonden wordt.True wordt pas terug gegeven als beide helemaal verschillend zijn.

## Oef 11
Schrijf een functie ‘geef_gemeenschappelijke_elementen’ die 2 lists binnenkrijgt. De functie bepaalt de gemeenschappelijke elementen en geeft deze als een nieuwe list terug. Zorg ervoor dat er in deze laatste list geen dubbels voorkomen. Print vervolgens alles af.

## Oef 12
Schrijf een functie ‘verwijder_duplicaten’ die een list als parameter heeft. Deze functie geeft een nieuwe list zonder duplicaten terug.Test uit door de beide lists af te printen.

## Oef 14
Schrijf een functie ‘tel_elementen_binnen_interval’ met drie parameters: een list, een minimum en een maximum. De functie telt hoeveel elementen uit de list binnen het interval [min, max] vallen en geeft dat aantal terug.

## Oef 16
Schrijf een functie ‘kies_5_getallen’ dietwee waarden (min en max)als parameter binnenkrijgt. De functie kiest 5 unieke getallen uit het interval [min,max], voegt deze toe aan een list en geeft uiteindelijk deze list terug. Opgelet: er mogen geen dubbels in de teruggegeven lijst voorkomen. Test voldoende uit.
